---
title: זמן טס ומוטב שננצל את זה
image: 'https://i.pinimg.com/736x/cf/be/3a/cfbe3a8279548052d475512424c921a4.jpg'
lang: 'he_IL'
date: '06/01/2025'
---
זמן טס ומוטב שננצל את זה. לא את הזמן ננצל, אלא את העובדה שהוא טס. אני צעיר, בן 20. לא חוויתי מספיק בשביל שיהיה משקל כבד למה שאני כותב. כן חוויתי מספיק בשביל לשים לב שזמן נע מהר ושאנחנו מספיקים לשכוח את העבר אפילו מהר יותר. אנחנו תופסים זמן שונה מאוד בהסתכלות על העתיד ובדיעבד, ואנחנו בעלי זכרון רגשי ותחושתי הרבה יותר קצר ממה שזה נדמה. החדשות הטובות הן - שאת שני תכונות אלו אפשר לנצל לטובתינו.

אני הולך לכתוב על כמה דרכים לאחוז במושג “זמן”. תעשו עם זה מה שתרצו, אותי זה הטיס קדימה.

## לחשוב בשבועות וחודשים, לא בימים

במהלך בית הספר לעולם לא הייתי חושב רחוק. לא יודע למה, פשוט לא היה צורך. מטרות יעד, שלרוב היו מבחנים או פרויקטים היו במרחק של גג כמה חודשים, אבל גם להם לא הייתי מתחיל לתכנן יותר משבועיים קודם. התחלתי להשתמש בלוז רק בסוף י“א ואני כנראה הייתי חריג ומהיחידים אז שהשתמשו. אם הייתי רוצה משהו, הייתי הולך וקונה או משיג אותו עד סוף השבוע. שום דבר בדרך כלל לא היה צריך לחכות שבועות.

ואז הגעתי לצבא, איפה שלהשיג חתימה של בן אדם לוקח שבוע, וכשאתה מספר את זה לחברים בסופ“ש התגובה הראשונה היא ”איך הצלחת להשיג אותה כל כך מהר?!“. בהתחלה זה היה שוק ולקחתי את זה רע. לקחתי את זה כחוסר יעילות והתעצבנתי שדברים פשוט לא זזים. עכשיו אני עדיין רותח מהבירוקרטיה, אבל מודה עמוקות לאחד מהשיעורים הגדולים שהצבא נתן לי: לחשוב בשבועות.

אפילו הטרמנולוגיה בצבא (או איפה שאני נמצא), המילים שמשתמשים בהן, מראות על פרקי תקופה ארוכים מימים. אם זה ראשון עד שני, ברכת השלום היא “שבוע טוב” ואם רביעי או חמישי, ברכת השלום משתנה ל“סופש נעים”. רק בשלישי תיפול על ברכת “יום טוב” וגם זה משום מה לא כל כך נשמע בין האנשים. הצבא מהחוויה שלי, חושב בשבועות.

לחשוב בשבועות זה עוצמתי כי כשאתה חושב בשבועות:

1. אתה מצפה לראות שינוי בשבועות ולא בימים. כשעובדים שבוע, השינוי הוא הרבה יותר גדול מכשעובדים בימים, ואז ההתקדמות יותר מדידה ויותר ויזואלית אל מול ימים.

2. קשה יותר לאבד פוקוס בשבועות, כי במקום שכל יום תצטרך לחשוב מחדש מה עושים - יש לך את כל השבוע פרוס למטרה הזאת. אפשר לחשוב על זה כשני אנשים שרצים, כשהזה שחושב בשבועות נע בצעדי ענק אל מול ההוא בימים.

3. אתה מסתכל רוחבית. בן אדם עם מפה מנווט יותר טוב מהסתכלות עם העיניים כי במפה אתה רואה יותר רחוק. כשאתה מתכנן יום-יום, אתה לא מסוגל לראות רחוק ובגלל זה ההתקדמות היא לא בקו אחד קדימה, היא אוסף של ניסוי וטעיה של סטיות וחזרות לדרך. לעומת זאת, לתכנן שבוע-שבוע או חודש-חודש גורם לך יום אחד לשבת ולשרטט בדיוק את הדרך שאתה צריך לעשות על המפה ככה שמה שישאר לך, זה רק לצעוד בדרך המשורטטת. אתה לא תיסטה, כי כבר חשבת על רוב הבעיות מראש.

4. מבצע יותר טוב. במקום לתכנן לטווח קצר, התוכנית כבר עומדת ורק נשאר לבצע.

משל הסיפור: אם אתם רוצים ללכת בכיוון מסויים מהר, תתכננו כמה שיותר מראש ככה שרק ישאר לכם לבצע ולהתאקלם לבעיות שיצוצו.

## דעו מראש איך היום בו הגעתם לתאריך היעד יראה (ותעשו עם זה משהו גאדאמ)

אחרי הבית ספר אנחנו מתחילים לשמוע הרבה על תאריכים רחוקים. האמת שזה מורגש במלחמה במיוחד אבל גם בלי קשר: “עוד חצי שנה גמר ליגת האלופות”, “הלחימה תמשך כל 2024”, “הפקדון יופרע עוד שנה וחצי”, “One Republic מגיעים שנה הבאה”: כל אלו נשמעים מאוד רחוקים. ככל שזמן עובר אתה מגלה שאתה מגיע לתאריך ההוא, בריא ושלם. בנוסף, זה מה שצץ בראש 99% מהזמן בהגעת אותו אירוע רחוק: “הולי ש1ט. אני לא מאמין/ה שהגעתי לכאן, זה עבר כל כך מהר”. באותה מחשבה ישר תזכרו שאתם לא באמת זוכרים כמה קשה היה לכם בכל התקופה מקביעת תאריך היעד לתאריך היעד. אתם אולי תזכרו שהיה קשה, אבל לא תזכרו את החוויה, לא לרמה ממשית. וגם את החצי חוויה שתזכרו, היא לא תעניין אתכם כי כל מה שיעניין אתכם זה איפה אתם היום והחוויות שצברתם. אגב לא חייב תאריכי יעד, יש תאריכים כמו הראשון בינואר, או החגים שמכריחים אותנו להסתכל שנה אחורה.

לפעמים, נטפח לנו על השכם אבל בהרבה מהמקרים, אתה פשוט לא יכול לשקר לעצמך - אתה רואה שלא הרבה השתנה במבט אחורה. לא הצלחת להתמיד בחדר כושר כמו שהבטחת בשנה החדשה ולא סיימת עם כמות הכסף שרצית. לא שברת שיא בבאנץ’ או בסקוואט ולא הגעת לעבודה שרצית.

הנה הפתרון שאני מציע: ברגע שאתה קובע תאריך יעד, צא מנקודת הנחה ש:

1. התאריך שקבעת יגיע. הוא נראה רחוק, אני יודע. אנחנו חיים בתקופת ה-YOLO, אז יש פחד אוטומטי מתכנון רחוק (כי למה להשקיע עכשיו שנה אם יכול להיות שלא תהיה שם בכלל לקצור את הפירות?) אבל לא מגיעים רחוק אם לא מתקדמים באופן עקבי תקופה ארוכה. תזכור שכמו שהיית ביומולדת הזה ובקודם ובזה שלפניו, 99% שתהיה בהבא וכל יום הוא מתקרב.

2. לא משנה כמה קשה יהיה לך יום-יום, אלא אם כן אתה תאותגר ברמת טירונות בסיירת או התגוררות ברחוב, אתה לא תזכור את זה. זה לא ישנה לך. לכן תעבוד קשה כי מה שבעיקר תזכור בסוף זה מה שיצרת ולא מה שהרגשת.

משל הסיפור: התאריך הרחוק והמפחיד בדרך ואתה תהיה שם כשהוא יגיע. לא ישנה לך בכלל באותו רגע כמה קשה היה לך, אז תעמיס על עצמך ותעבוד כי במילא חצי תשכח את זה אחר כך (תחשבו על הטירונות: זה שהיה קשה אז מציק לכם היום?)

דאבל דאון על הנק’ הקודמת: תאתגרו את עצמכם בתוכניות

עכשיו כשהבנו שלא יעניין אותנו ביום הגדול, כמה קשה היה לנו פעם: הבנו שאנחנו יכולים פשוט… להקשות על עצמינו. עכשיו, בשילוב התכנון הארוך (נגיד חודשיים קדימה) עם הידיעה שקושי בהווה לא מציק בעתיד - כל מה שנשאר הוא לאתגר את עצמכם לאורך זמן. תשבו ותתכננו לוז מפוצץ. תיהיו שאפתנים, תשימו שעת עבודה ביום הזה שלא רציתם לעבוד, שעת עבודה נוספת ביום שנראה שאין בו זמן. זה לא י-פ-ר-י-ע לכם אחר כך, ת-נ-צ-ל-ו את זה. (תחשבו: האם אתם זוכרים איזה שעה ביציאה שחיכיתם באחת מהעשרות יציאות הביתה בשירות?)

## הפירות של תכנון שאפתני ושיתוף פעולה

אני זוכר שהלכתי בטירה באנגליה לפני שנה ורבע, נדמה לי שזאת היה טירת וינדסור (Windsor Castle) ובאיזשהו שלב נתנו לנו להיכנס פנימה. אסור היה לצלם. תוך כדי שאתה הולך אתה רואה חדרים ענקיים (כל אחד יכל בכיף להכיל משפחה בתוכו) ובכל אחד קישוטים שיגרמו לשונא האמנות הגדול ביותר להתפלא. ציורים שתפורים על שטיחים באורך 10 על 4 מטרים, פסלי זהב, דיוקנים, כיסאות ושולחנות מקושטים. הכל ענק בצורה בלתי יאמנת. אני לא מעריץ אומנות גדול אבל זאת הייתה חוויה בלתי רגילה. 

![טירת וינדסור](/blog-images/IMG20231002101614_Original.jpeg)



תוך כדי שאני הולך, צצה לי לראש המחשבה: “בואנה, אני מסתכל על עבודה לא של אדם אחד, אלא של מאות. ולא מדובר באדם החי בעידן ליברלי והחזיק בזכויות טבעיות וחי בנוחיות אלא עיניי בוהות במאמץ עבודה של מאות אנשים שעבדו במשך 12 שעות במקרה הטוב!!” איני תומך בהעבדה אבל זאת הייתה צורה כל כך טובה להמחיש מה אפשר לעשות בתכנון ארוך טווח מגובה בביצועים. הטירות עצמן, הרבה פעמים נבנו על ידי אנשים שלא זכו לראות אותן בשלמותן. עוד פעם, לא תמיד מסיבה טובה. אבל מישהו היה צריך את הויז’ן. העבר לא רק משהו לפחד ממנו, הוא השאיר לנו פירות יפים שגוררים מיליוני תיירים כל שנה. מה היה להם בראש כאשר הניחו את הלבנה הראשונה? לאילו ממדים תכנון טוב וארוך טווח יכול להטיס את היצירה האנושית?



ומאז השתדרגנו. מטירות זזנו לחברות טק עצומות שמעבידות מאות אלפי עובדים. ממשהו מוחשי למיליארדי דולרים שמחליפים ידיים “על הנייר”, בלי שהכסף נראה או היה קיים פיזית אפילו לרגע אחד. הכוח שלנו רק התגבר אבל הבסיס לדרך ניצולו נשאר. תאתגר כמות גדולה של אנשים למשך זמן ממושך, תוך כדי שאתה יוצר עבודה לכל אחד שלא סותרת את עבודתו של השני ואתה בונה את מייקרוסופט ואפל. אתה מוצא חיסון לקורונה. אתה מוצא פתרון למשברים בינלאומיים ולבסוף, אתה משנה את העולם.    

