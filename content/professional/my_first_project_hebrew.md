---
title: 'הפרויקט הראשון שלי'
image: '/projects/va_logo.png'
lang: 'he_IL'
date: '23/03/2024'
---

טיפה יותר משנה לאחר שהתחלתי את הפרויקט ויז'ואתלט (עוד במלשביות) אני מוריד רגל מהגז. הייתי שמח לסכם את המסע הזה שכלל בעיקר סופ"שים וחגים ושעד עכשיו אני אפילו לא מבין איך בדיעבד יכולתי פשוט לשרוף על פרויקט כזה כל כך הרבה זמן.

זה התחיל בסוף ינואר 2023 מ-5 קבצים:

![First git commits](https://media.licdn.com/dms/image/v2/D4D12AQGpqhdSPLsW7w/article-inline_image-shrink_1000_1488/article-inline_image-shrink_1000_1488/0/1711222777431?e=2147483647&v=beta&t=3c_1l2R4IID7AdNH_PU5Wfyhgk4ipIjpRevAIa8sxEg)
![First app.py screenshot](https://media.licdn.com/dms/image/v2/D4D12AQEDUXr3RdlHRw/article-inline_image-shrink_1000_1488/article-inline_image-shrink_1000_1488/0/1711222785897?e=2147483647&v=beta&t=YJq07Etx-EBErLsYem_tTmW10-NBSHPnyQj2ksAzguQ)

הסיבה: רציתי משהו שיעזור לי קריירטיבית בעתיד (כי ידעתי שלא אשרת בתפקיד טכנולוגי בצבא) ורציתי לעשות משהו שאנשים אשכרה ישתמשו בו וכך הרעיון נוצר – אתר שיציג סטטיסטיקות לאתלטי ישראל שלא ניתן לראות בשום מקום אחר. כך אוכל להוסיף ממד נוסף לרדיפה אחרי תוצאות ותצוגה ויזואלית לכל אתלט שירצה להסתכל על תוצאותיו ותוצאות אחרים.

התחלתי מ wix. חשבתי ש wix עם vanilla javascript יספיק:

![Trying to create my site using wix](https://media.licdn.com/dms/image/v2/D4D12AQEynoieT-Vc3Q/article-inline_image-shrink_1000_1488/article-inline_image-shrink_1000_1488/0/1711222825862?e=2147483647&v=beta&t=j_AfoXpKCwPDWYe9pnnfq2Wxc2RqjHSN6S_n1F5aa28)
גיליתי שלא. הגמישות בwix פשוט לא הספיקה - אז החלפתי ל vuejs. אני נפגשתי עם קוד הרבה מאוד בעבר אז הצד הזה לא הפחיד אותי בכלל – פשוט היה צריך להיזכר ולעשות עבודה טיפה שחורה. הפרויקט לא היה עצום אז, אז לקח רק כמה ימים להעביר אותו.

![Converting my project to vuejs](https://media.licdn.com/dms/image/v2/D4D12AQEuX9-iar2COw/article-inline_image-shrink_1500_2232/article-inline_image-shrink_1500_2232/0/1711222842218?e=2147483647&v=beta&t=kgeWXTPvZs3KcW-W3xl-Ykcy7O4txJWAAq2TdKDUPHU)

התחיל להירקם משהו ממש נחמד אבל הייתי מאוד שקט לגבי זה.

בצעד סופר מבאס החלטי שוב לעבור פלטפורמה – הפעם לnuxtjs למען ה-SEO ויצירת דפים ולייאוטים (תבניות) שונים. לאחר בערך ארבעה חודשים, ב19 מאי האתר עלה לראשונה. חודש נוסף לאחר מכן, האתר כבר היה נראה ככה ופועל לכל אתלט.

![Visuathlete functionality showcase](https://media.licdn.com/dms/image/v2/D4D12AQELsoAf8NrNoA/article-inline_image-shrink_1000_1488/article-inline_image-shrink_1000_1488/0/1711222856215?e=2147483647&v=beta&t=ab8pwaUAcMbWQNh7sIrh8jkisRP-rZ7yhSoQ8m3jECk)
היה בום רציני כשהוא התפרסם. כמובן במידות של מאות בודדות של אנשים מאחר ואין כל כך הרבה אתלטים בישראל אבל זאת הייתה הפעם הראשונה בחיים שלי שמשהו שאני עושה מתפרסם החוצה ובטח-ובטח פעם ראשונה שאני מקבל על כך שבחים.

פתחתי אינסטגרם לאתר עם פתיחת האתר, פחות בשביל חשיפה אלא פשוט שמי שיהיה צריך מידע נוסף על כיצד להשתמש באתר, הוא יוכל למצוא אותו מסודר בעמוד הזה.

![Visuathlete Instagram Profile](https://media.licdn.com/dms/image/v2/D4D12AQH27SMKNgJ8_w/article-inline_image-shrink_1000_1488/article-inline_image-shrink_1000_1488/0/1711222879451?e=2147483647&v=beta&t=1d2xGTxUSTa68u4wXcxkukvcPZ8bKhwsyLgXGymCSgo)

עד חודש אוגוסט, אני יכול להגדיר את קצב העבודה שלי על האתר כגריינד רציני. כמובן, בהתייחס בעובדה שהיה לי רק סופ"שים וחגים וימי חופש פה ושם. הנה תמונה אסתטית סתם ככה:

![Just an aesthetic image of me programming](https://media.licdn.com/dms/image/v2/D4D12AQHXQiNQmmDobw/article-inline_image-shrink_1500_2232/article-inline_image-shrink_1500_2232/0/1711222895355?e=2147483647&v=beta&t=V9FiBJHAC71hCBay3BFmSBnMAW2PP4FjBaHibXhPnmk)

בספטמבר לקחתי הפסקה מהאתר וחזרתי לפוש אחרון בינואר. היו עוד כמה דברים אחרונים שרציתי להוסיף לפני שאני מוריד הילוך (ומתחיל לחשוב על פרויקטים אחרים). הוספתי פיד חדשות, הפכתי את כל האתר ליפה יותר ובכללי היה לי חודש שלם בו עבדתי על טאצ'ים אחרונים בעיקר.

וזהו, אם לצפות בסטטיסטיקות, אחרי כמה חודשים הכתובות של האתר סוף סוף מתחילות להופיע בגוגל ולכן גם החשיפה גדלה. שימו לב למה שקורה מתחילת פברואר:

![Google Search Console March 2024](https://media.licdn.com/dms/image/v2/D4D12AQH4HSfAtZihDw/article-inline_image-shrink_1000_1488/article-inline_image-shrink_1000_1488/0/1711222902146?e=2147483647&v=beta&t=vBU6pFfVIewQhboTjLooTktW_kJ1FikrJfGhWmSFvs4)
בהתאמה ישירה, הדפים התחילו להופיע בגוגל בפברואר (יש עוד 630 שמחכים להיווסף 😭)
![Another screenshot of Google Search Console](https://media.licdn.com/dms/image/v2/D4D12AQF1BiYqwU9_3g/article-inline_image-shrink_1000_1488/article-inline_image-shrink_1000_1488/0/1711222910939?e=2147483647&v=beta&t=sRAG_vHCuGxobtGx3HaVFLuR4BoL7YeArlXdjJ4ClZY)
כרגע יש אנשים שנכנסים כל יום לאתר, שזה משוגע מבחינתי בהתחשב בעובדה שהקהל יעד סופר מצומצם:

![And even another picture of Google Search Console stats](https://media.licdn.com/dms/image/v2/D4D12AQG2Nu4ppHydHA/article-inline_image-shrink_1000_1488/article-inline_image-shrink_1000_1488/0/1711222924333?e=2147483647&v=beta&t=JUiRSZ0loyV7JDLwJ154qEQ3M7zE17nQsNzJHKczIFY)
וזה בערך הכל.

פירטתי על הפרויקט עצמו בפוסטים נפרדים אחת לכמה זמן. היו המון קשיים ובאגים שישבתי עליהם שבועות והייתי בטוח שאכתוב עליהם במפורט אבל במבט אחורה אתה שוכח את הרגעים הקטנים האלו אל מול שנה של עבודה.

ואם לסכם - אני לגמרי חושב עכשיו שאני יכול לעשות את רוב מה שיקפוץ לי לראש. הכוונה כמובן לפרויקטים בסקאלת solopreneur. מאז הפרויקט הזה הספקתי להשלים פרויקט נוסף ואני פשוט חושב שאם יש לי רעיון מסוים, כל עוד זה לא דורש כמויות עצומות של כסף או השכלה סופר גבוהה שאין לי, אני יכול ליישם את זה (גם את השאר אני רוצה להאמין שאני יכול אבל תוך הרבה יותר זמן). למדתי שעדיף להשתמש בספריות frontend או אפילו drag and drop בשביל לחסוך זמן ובגלל שזה כנראה יראה יותר טוב. כמובן גם תמיד עדיף להתחיל מnuxtjs ולא לקפוץ מפלטפורמה לפלטפורמה כאילו אני הפינגווין בAir Penguin (רפרנס קשה) ושכל פרויקט הוא תהליך ארוך של שינויים מבניים עצומים ולא רק תיקונים קטנים של קוד משום שהתוכנה שלך חייבת להיות יעילה ומסודרת על מנת שתמשיך לפתח אותה. צריך להתכונן לעובדה שתוכנה נוטה להתבלגן כל כמה זמן ואתה תשקיע זמן רציני אמיתי בשביל לסדר אותה אחת לתקופת זמן מסוימת.

עוד נקודה קטנה ששווה לציין, צריך ללמוד להשתמש בAI משום שזה באמת כוח עצום שמי שלא ילמד להשתמש בו יישאר מאחור. הוא ממש לא מספיק בשביל לבנות פרויקטים ייחודיים כרגע אבל הוא כלי שהשימוש בו חובה, לא פחות.

אםםםםםםםם יש מישהו שרוצה לשתף פעולה, לדבר על הפרויקט הזה ואחרים או פשוט לשוחח - אני סופר אשמח. תודה רבה למי שנתן לי פידבק חיובי (ושלילי) לאורך הפרויקט, חלקם נמצאים כאן בlinkedin, בלעדיכם בוודאות הייתי פורש באמצע.

נתראה בפרויקט הבא :)

